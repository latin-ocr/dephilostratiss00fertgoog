... 50⁴4..

Vitas sophistarum qui confecit, eum vitam Apollonii et ipsam
descripsisse apparet cum ex Suidae, testimonio tum ex illo in vitis
sophistarum loco': 77 (5) »τοῦτο μὲν δὴ ὁπόσοις τρόποις ἀπίθα-
νον, εἴρηται σαφῶς ἕν τοῖς ἐς Ἄπολλώνιον.“ Accedit autem‚— id
quod maximum est - ut dicendi genere vitae sophist. et vita.
Apollonii plane inter se conveniant. Vitam 'Apollonii igitur et
vitas sophistarum ab uno atque eodem sophista -- Philostrato ΙΙ. -
scriptas esse optimo jure dixeris. ‘

Et eadem, quae orationis a Philostrato II. usurpatae sunt
propria, in Gymnastico et ipso omnia inveni, ut mihi jam videatur
constare atque pro certo affirmari posse hunc, qui „Gymnasticus“
inscribitur, libellum et ipsum Philostrato II. esse attribuendum.

At Heroicum et Imagines priores non hujus sophistae, sed
Philostrati III. esse, hoc quidem argumentis affatim comprobavisse
m'ihi videor. Accedit quod Menandrum rhetorem illis verbis
,,(Φιλοστράτου) τοῦ τῶν εΙῑΙρωικοῖν τὴν ἐξήγησιν καὶ τας Εἰκόνας
γράψαντος“ distinguere voluisse verisimile est scriptorem Heroici
et Imaginum priorum ab auctore vitae Apoll. et vitarum sophist.
Cur enim, nisi res ita se haberet, ipsos hos duos afferret ille
libros? .

De epistulis, cujus Philostratorum sint, non certam audeo
ferre sententiam 1). Nam quamvis diligenter omnia perscrutatus
in epistulis non tam multa invenire potui, unde eae et ipsae,
quemadmodum Heroicus et Imagines priores certo judicio possent
internosci et distingui.

A. Ut Jam paucis haec omnia absolvam:

Philostratus Ι. scripsit Neronem teste Suida et ex illo
Philostrati II. in vita Apoll. 179 (1) testimonio τ’ „acal ἐάσθω τοὶ
Μουσωνίου πλείω ὄντα καὶ θαυμασιώτερα, ὣς μὴ δοκοίην θρα-
σύνεσθαι πρὸς τὸν (μὴ) ἅμελῶς αὐτα εἶπόντα“.

Hunc enim locum ad Philostratum I. referendum esse equidem
censeo.

 

l) Videntur quidem mihi epistulae amatoriae una cum Heroico et Ima-
ginibus prioribus Philostrato III. attribuendae esse, Philostrato ΙΙ. epistu-
lae non amatoriae aeque atque ,,διάλεξις“ illa et praecepta de scribendis
litteris tradita. In his enim nonnulla, quae orationis Philostrati ΙΙ. sunt
propria, inveniuntur, in epistulis amatoriis non item.

