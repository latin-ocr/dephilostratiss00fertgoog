De Philostratis sophistis cum superioribus temporibus a mul-
tis saepe eisque viris doctis quaesitum est, tum recentiore aetate
Bergkius 1) et Rohdius 2) disceptaverunt, utrum tres an quattuor
sophistae, Philostrati appellati, participes essent librorum, qui
illorum nomine ad nos permanserunt„ Neque tamen eam ob cau-
sam hanc provinciam mihi praereptam esse puto; nam, ut alia
omittam, Bergkius ipse librum, qui „Gymnasticus“ inscribitur, in
dubio reliquit, utrum Philostrati 11. an Philostrati III. esset. Roh-
dius autem, qui paulo post Bergkio adversatus est, non ita rectum
de his sophistis fecit judicium, id quod. paulo infra demonstrabo.
Accedit, quod adhuc nemo eorum, qui hanc controversiam dijudi-
catum ibant, suam de Philostratis sententiam stabilivit documentis,
q‘uae et ex dicendi genere et ex rebus ipsis peterentur atque in
medium proferrentur. Omnium enim illorum, qui ante me hanc
quaestionem tractabant, judicium niti maximam partem sola con-
jectura, quis est qui neget}> Itaque operam non perdidisse mihi
videor hanc inquirendi viam ingressuS, ut probabilia non conjec-
tura una sequerer, sed testimoniis defenderem, ea, quae J'am
afferam, recte se habere.

Atque in conscribendo hoc opusculo eam rationem sum secu-
tus, ut, antequam ad rem ipsam aggrederer, genere et libris Phi-
lostratorum presse descriptis ea, quae viri doctissimi his de so-
phistis censuerunt, paucis exponerem, tum Rohdii de Philostratis
opinionem refutare conatus jam Bergkii excuterem judicium. Brevi
autem gravissimorum librorum comparatione inter se de orationis
similitudine instituta jam mea sententia ita absolvitur atque ar-
gumentis comprobat-ur, ut primum ex singulis scriptis ea afferam,

 

1) Bergk Th. V. Abhandlungen zur Gesch. der Philosophia und Astro-
nomie. Leipzig 1883 pag. 175-184.
2) Gottinger gelehrte Anzeigen 1884. Ι. B. pag. 32—38.
1*

