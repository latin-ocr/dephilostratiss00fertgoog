 

 

...4-

quae dicendi genere sunt inter se diversa, deinde progrediar ad
ea, quae inter se repugnant, tum jam ea tractem, quae imitando
efficta esse videntur. Summa denique facta eorum, quae supra
sunt allata, postremo omnia sub unum subiciuntur aspectum?

De Philostratorum oratione ipsa, quam in hac re diligentius
inspexi, fusius et copiosius exponere neque mihi licet, -—— angustis
enim finibus mihi circumscribendus est hic libellus — neque plu-
rimum profecerim ea explicatione hoc loco facta — certas enim
dicendi leges ad comprobandam meam de Philostratis sententiam
pertinentes ut inde extricarem atque elicerem plures mihi non
contigit.

Itaque de dictione universa his ab sophistis usurpata postea,
nisi forte Guilielmus Schmid describens Philostratorum dicendi
genus in illo eximio opere, quod „Atticismus“ inscribitur, me
antevenerit, occasione data pluribus disseram.

Restat iam ut de scriptiS, quae hanc ad rem spectant atque
nuper demum publici juris sunt facta, perpauca commemorem.
Atque philologis GermaniS, qui superiore anno Vindobonam con-
venerant, cum alia tum haec confecta atque dedicata sunt opera:

a) Philostrati Majoris Imagines . . . . recensuerunt Seminario-
rum Vindobonensium sodales.

b) Gymnastisches in Philostrats Eikones von Julius J iithner.
(Eranos vindobonensis pag. 308—330.)

His utilibus ex libris, quid in usum meum contulerim, ex
singulis infra locis intellegi potest.

Ea praemonenda duxi de meo libello, quem jam commendo
benevolorum aestimatorum judicio.

